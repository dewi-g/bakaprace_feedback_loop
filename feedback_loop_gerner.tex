\documentclass[11pt,a4paper]{article}
\usepackage[utf8]{inputenc}
\usepackage[czech]{babel}
\usepackage[T1]{fontenc}
\usepackage{amsmath}
\usepackage{amsfonts}
\usepackage{amssymb}
\usepackage{makeidx}
\usepackage{lmodern}
\usepackage[left=2cm,right=2cm,top=2cm,bottom=2cm]{geometry}
\usepackage[style=authoryear]{biblatex}
\usepackage{csquotes}
\addbibresource{bibliografie_baka.bib}

\author{David Gerner}
\title{Přehledová studie konceptů zpětnovazebních smyček napříč obory}

\begin{document}

\begin{titlepage}
\maketitle
\end{titlepage}

\tableofcontents
\pagebreak

\section*{Úvod}

Cílem práce je přinést přehled konceptů zpětnovazebních smyček ve vybraných oborech, na kterých bude ilustrována nedostatečnost formalistického a kvantitativního přístupu k informaci. Zpětnovazební smyčky se dají rozpoznat v mnoha systémech a mají jistou úlohu na mnoha úrovních, jak vysoce teoretických a formálních, tak velmi blízko žité zkušenosti lidí. Díky tomu je vhodným kandidátem pro ilustraci potřeby posunu od trvání na formalismu užití termínu informace, bez jejího rozboru co se do obsahu týče, k jejímu rozšíření a dialektickému pojetí, které ji přímo sváže s každou konkrétní žitou zkušeností. 

Samo vymezení dialektického pojetí informace, potažmo informační vědy, není záměrem této práce, s největší pravděpodobností v ní ale budou podniknuty některé kroky, které toto v budoucnu usnadní. Vybrané obory, ve kterých bude koncept zpětnovazební smyčky prozkoumávány, budou ilustrovat jednotlivé kroky, kterými se informační věda může vydat k aplikovanému pojetí informace pro žitou zkušenost.

Prvním vybraným oborem bude kybernetika, ze které pochází definice základního, rigidního konceptu zpětnovazební smyčky a vůbec sama myšlenka, že je komunikaci možno definovat matematicky.

Završením cesty k dialektickému pojetí informace bude nauka o porozumění, respektive její metafora hermeneutického kruhu. Poznání a porozumění, jakožto snaha o přímé formalizované uchopení žité zkušenosti a smíření jejích paradoxů (snad) dostatečně ukáže potřebu pro posun informační teorie v tomto směru.


#TODO přidat, proč práce nemluví o informační teorii jako takové a proč zrovna tak nedělá explicitní pojítko mezi hegelem, peircem a popperem (kolman xDD)

%mutual causal interaction vs zpětná vazba kybernetická - mutual causal je zacyklený kauzální vztah, kdežto pravá feedback loop je bez příčiny, sama ze sebe, je to vlastnost systému - většina biologických bude spíše mutual causal protože něco dá o svém stavu zprávu CNS a ta na základě toho reague - zpětná vazba od někoho pro něco a ne v sobě. (zkusit se možná spojit a pobavit o tom s Emou, to byl dobrej meet).


%demonstrace toho, že formalismus který kybernetika a informační věda přijaly za vlastní vlastně podstatu informací nevyjadřuje a že kvantitativní metody nelze použít pro vyvození chování jednotlivých projevů konkrétních informačních entit z obecných pouček a pravidel formulovaných na základě onoho formalismu, ke kterému se informační věda uchýlila.
\pagebreak


\section*{Metoda}

Tato práce je psána jako komparativně-teoretická práce, která nepracuje s daty ve smyslu kvantitativních či kvalitativních dat získaných terénní prací. V základu zamýšlené metody stojí vymezení jistých teoretických konceptů extrahovaných z dostupné literatury, jejich následné porovnání či rozšíření jednoho o druhý. Inspirace pro použitou metodu a další metody a postupy v práci zahrnuty či zohledněny jsou uvedeny níže. Nejprve je třeba zmínit se o tom, za co je v kontextu práce teorie vůbec považována a co si v tomto smyslu teorie klade za cíl a jaké se snaží překonat překážky. Dále je třeba rozebrat, jaké nástroje použije pro toto překonání a co bylo inspirací pro způsob, jakým byla struktura práce vytyčena.

Pod samotným termínem \textit{teorie} se rozumí mnoho různých věcí, od různých pracovních hypotéz a jejich částí přes vágní útržkovité spekulace až po axiomatické myšlenkové systémy (\cite{calhoun_sociological_2007}, s. 448-459). Důležitým tvrzením o vědeckých teoriích je to, že nejsou pravdivé. Jsou totiž tvořeny induktivním způsobem, tedy posunem od konkrétního k obecnému. Nejsou tak objevovány, ale vytvářeny (\cite{mintzberg_developing_2014}). Důležitým požadavkem samozřejmě je, aby teorie reflektovala velký set pozorování (\cite{hawking_brief_1998}, s. 10). Vědecká komunita s teoriemi a jejich modely pracuje, jako kdyby pravdivé byly, vždy do té doby, dokud není nalezen model, který by lépe odpovídal na otázky, které jsou v dané době či kontextu relevantní (\cite{barbara_m_wildemuth_questions_2017}, s. 42). Samotné výjimky teorii nevyvrací, ale mohou dosáhnout kritické masy, kdy je lepší model nutně zapotřebí (\cite{kuhn_structure_2012}).

Standardním postupem vědeckým postupem při (například při tvorbě teorií anebo při popisu jevů) je definovat základní pojmy a koncepty. Pojem "konceptu" často pokládán za zřejmý ze sebe sama. Chceme-li ale zjistit, jak k jejich tvorbě dochází a prozkoumat jej hlouběji, schopnost vyjádřit podstatu tohoto základního pojmu uniká. Je snad třeba utvořit \textit{koncept konceptu}? Tento rozbor nabízí dvě perspektivy. Jedna koncept vnímá jako jednotu v mnohosti, druhá se odvolává na obecné vlastnosti. Spojení těchto dvou perspektiv napoví, že se onou jednotou v mnohosti míní právě ty univerzální vlastnosti, které daný koncept ohraničuje. Pro to musí být nějak vymezeny a pojmenovány, aby bylo možné je komunikovat jako pojmy konstitutivní povahy ve větách (\cite{strauss_scope_2002}, s. 165). Při této snaze dojde k nekonečné regresi pojmů. Možná by bylo možné ji vysvětlit pomocí Peircova procesu semiózy, možná pomocí jiné teorie, nicméně pro tuto práci to není podstatné. V duchu kybernetické perspektivy se totiž nebudeme ptát "\textit{co?}", ale "\textit{jak?}". Strauss argumentuje pro intuitiionistický přístup, cituje přitom Paula Bernayho: "\textit{Vlastnost celosti nepopiratelně patří ke geometrické idei kontinua. A je to tato charakteristika, která vzdoruje úplné aritmetizaci kontinua}" (\cite{strauss_scope_2002, bernays_abhandlungen_1976}, s. 74). 

Jedním z postupů, který je při tvorbě nové teorie možné použít, je přístup Glasera a Strausse k \textit{podložené teorii}. Teorie by podle tohoto přístupu neměla vznikat ve vakuu, ale měla by vznikat společně s daty, generovat se z nich. (\cite{glaser_discovery_2017}; \cite{barbara_m_wildemuth_questions_2017}, s. 43). Tato metoda je aplikovatelná, pakliže práce zahrnuje sběr a interpretaci dat.

Tato metoda je v jistém smyslu zohledněna i v této práci, protože teoretický narativ, která se práce snaží podat, vzniká až při postupu skrze literaturu předurčenou při úvodní rešerši a skrze vodítka, které čtení a rozbor oné literatury poskytne k další četbě. Protože se ale nejedná o práci, která rozebírá kvalitativní data, a tedy není žádný dataset či výsledky pozorování, které by bylo možno "číst" ve striktním slova smyslu, je třeba se při tvorbě teorie opřít o již existující postupy.

Jedním z takových postupů jsou techniky věcnosti Petra Rezka, které ve sérii přednášek s názvem Antidiskotéka, nebo ve stejnojmenném článku, dal dohromady profesor Vojtěch Kolman (\cite{kolman_antidiskoteka_2022}). 

První technikou věcnosti je vhled vycházející z Husserlova díla, že nelze o věci mluvit přímo. V případě, že se snažíme mluvit o věci přímo, soustředíme se na naše mluvení o věci, a ne na věc samotnou. Místo k věci se obracíme k sobě samému. Dle Rezka, "věc stačí obcházet, a když nic nevnucujeme, objevuje se sama". Tuto techniku nazývá Kolman \textbf{hraniční přístup}. Když jsou pojmy a koncepty dotlačeny na hranice, kde má naše intuice šanci selhat, teprve se zjevují takové, jaké jsou (\cite{rezek_telo_2010}, s. 13).

Hraničním přístupem v této práci je samotná reprezentace informační teorie a širšího okruhu statistických metod v systémových vědách prostřednictvím kybernetického konceptu zpětnovazební smyčky postaveného do kontextu zpětnovazební smyčky v hegeliánském systému, reprezentované metaforou hermeneutického kruhu. Transcendence sebe sama a zároveň rekurze směrem dovnitř, kterou Hegelova kruhovitá metoda reprezentuje (\cite{kainz_paradox_1988}), staví kybernetický koncept, který odkazuje na podobný fenomén v mnohem úžeji vymezeném systému, na hranice jeho možností a ukazuje nedostatky, které jsou při přijetí systému definic a axiomů, na kterých přírodní vědy trvají, skryté.

Další z technik je \textbf{opakování}. Dle slavného Heraklitova výroku, "\textit{dvakrát nevstoupíš do téže řeky}". Rezek, a potažmo Kolman, se ale ptají, co se bude dít, pokud by se člověk přeci jen pokusil vkročit do téže řeky. Zatímco Heraklitův výrok odkazuje na nevratné změny, které pramení z plynutí času (Wiener by řekl z Bergsoniánského evolučního nevratného času (\cite{wiener_cybernetics_2019}, s. 103)), Rezek, společně s Kolmanem a Wittgensteinem (\cite{wittgenstein_tractatus_2010}) v technice opakování naopak tvrdí, že až právě v něm je poznat, co dělá věc tím, čím je, že naopak jsou řeky tím, že do nich člověk vstupuje vícekrát a že člověk dělá člověkem to, že někam může vícekrát vstoupit. To, co se mezi jednotlivými opakováními nezmění, podstatným způsobem poukazuje k podstatě věci (\cite{rezek_telo_2010}, s. 26). Podstatou věci se nemyslí nějaký skrytý, zastřený význam, kte kterému je třeba proniknout jeho odkrytím. Podstatou věci se myslí to, o čem daná věc je - použitím pojmu pro označení dané věci jsme provedli pohyb od její partikularity do abstrakce, a proto je nutné provést výkon, který z abstrakce znovu osvětlí podstatu dané partikularity. Nejde tedy o snahu proniknout "za věc", ale spíše se znovu zorientovat ve světě a místo oné věci v něm.

Opakování bude významnou technikou pro tuto práci. Již v kapitole o kybernetice bude zřejmé, že se jednotliví výzkumníci dotýkali stejných témat a problémů, a že nacházeli podobná řešení. Protože se jedná o práci spíše filozoficko-analytického charakteru, nebude se týkat jednotlivých matematických vzorců, které různí výzkumníci navrhovali. Opakování se ale projeví při rozpoznávání podobných trendů a konceptů, které nalezli. Nakonec se pomocí opakování pokusíme koncepci zpětnovazební smyčky v systému rozšířit tak, abychom si byli lépe vědomi problémů a paradoxů, které přináší.  

Třetí technikou věcnosti je \textbf{pars pro toto}. Rezek mluví o části (uměleckého) díla, ve které je samo dílo obsaženo celé. Prostým převyprávěním děje či rozborem díla se tomu, o co se dílo pokouší, rozhodně nepřiblížíme. (\cite{rezek_telo_2010}). Kolman se ve svých přednáškách odvolává na Hegela: "\textit{Protože část, má-li být pravdivá, nesmí být jen ojedinělým momentem, nýbrž musí být sama totalitou}" (\cite{hegel_mala_1992}). Tím naráží na perspektivnost, které se později věnovali fenomenologové - Merleau-Ponty, Husserl či Heidegger. Pro člověka - tělesně situovaný subjekt, pro kterého se věci jeví -  není celek nikdy přítomen, vždy má k dispozici jen část skutečnosti a systém poukazů ke zbytku. (Kolman, přednášky Antidiskotéka, 2023)

I tato technika je dobře rozeznatelná v metanarativu této práce. Soustředěním se na zpětnovazební smyčku namísto celé systémové teorie, informační teorie nebo kybernetiky se pokusíme ozřejmit nedostatky, které mají statistické metody a modely obecně pro popis systému či jejich částí.

Poslední technikou věcnosti je \textbf{osamostatnění} - epoché čili transcendentální redukce. Zde jde o to, vytrhnout danou věc z jejích zavedených kontextů, osamostatnit ji, a tím ji ukázat jakoby nahou, oproštěnou od vztahů, skrze které jsme k ní přistupovali. Skvělým, byť mírně naturalistickým příkladem, je ucho, které hlavní hrdina nalezne v Lynchově Modrém sametu. Na takovém uchu je obyčejně pramálo zvláštního či zapamatováníhodného. Když jej ale objeví na louce v trávě, po právu vzbudí jeho pozornost. Jen to hrdina pokazí tím, že se začne zajímat o jeho nové kontexty a jejich jevení se, místo toho, aby se o něco více přiblížil uchu samotnému.

Tato technika je prezentována tím, že jsou statistické modely vytrženy z jejich obvyklých kontextů přírodních či společenských věd. Vědy humanitní, mezi které filozofie i hermeneutika plně patří, se nemohou spoléhat na matematické nástroje a metody tak běžné v přírodních a společenských vědách. Proto jsou použitím analytických, úvahových a metaforických metod filozofie postaveny mimo své obvyklé pole působnosti, kde se mohou ukazovat nedostatky a paradoxy, které jsou v jejich obvyklém postavení skryty paradigmatem či prostou oborovou konvencí.

Předcházející i nadcházející část metodická sekce se zakládají především na několika cyklech přednášek profesora Kolmana, které jsem navštěvoval. Jsem si jist, že jsou tato témata více dopodrobna prozkoumána v jeho mnohých knihách, já se spolehl na své vlastní porozumění a extenzivní zápisky, které jsem si z přednášek odnesl. Mnoho jeho přednášek, a i tyto techniky věcnosti, nakonec vedou k otázce, kterou se filozofie zabývá prakticky od samého počátku. Jak vytvořit svůj konzistentní systém sama ze sebe, bez nutnosti transcendentní jistoty. Hegel napovídá, že je pro úspěšnou tvorbu takového systému nejprve zapotřebí nebát se omylu (Kolman, přednášky Falibilismus, 2024). Peirce a Wittgenstein tomu přitakávají při kritice Descartovy metodické skepse. Descartes totiž tvrdí, že svou filozofii založil na úplné pochybnosti pochybnosti, že se oprostil od úplně všeho a začíná s čistým štítem (\cite{descartes_meditace_2004}). Peirce na to ale namítá, že \textit{jsou věci, které nás ani nenapadnou, že mohou být zpochybněny. Proto je zapotřebí začít se všemi pochybnostmi, které máme. Takový absolutní skepticismus by totiž byl pouhým sebeklamem, ne pravou pochybností; a nikdo, kdo užívá karteziánskou metodu nebude nikdy spokojen dokud formálně nedosáhne všeho, čeho se zbavil} (\cite{peirce_consequences_1991}, § 5.266). Wittgenstein potom dodává, že jednou z takových věcí, které Descarta nenapadlo zpochybnit, je jazyk, kterým svou pochybnost formuluje. Ve své knize On certainty také píše: "\textit{kdo by snad chtěl pochybovat o všem, nedostal by se ani k tomu, aby pochyboval o něčem. Sama hra pochybování předpokládá jistotu}" (\cite{wittgenstein_certainty_1969}, § 115).

Hermeneutika, tedy nauka o porozumění a interpretaci [textů], se potýká s podobným problémem. S tímto typem výkonu samozřejmě souvisí snaha zbavit se předsudků a předporozumění, s jakými k textu přistupujeme, abychom byli doopravdy s to počít, co se autor pokouší sdělit. Jedním z problémů, se kterým se hermeneutika vždy potýkala, tak byl problém kruhovitosti porozumění. Pro správné pochopení pochopení textu by bylo ideální již vědět, o čem se autor snažil mluvit, tedy text znát. To ale čtenář nemůže zjistit, pokud si již text nepřečte (anebo mu to někdo neřekne). Tento problém vztahu celku textu a jeho částí znázorňuje metafora hermeneutického kruhu. V počátcích hermeneutiky jako zvláštní disciplíny byl hermeneutický kruh vnímán negativně, byla snaha se této kruhové interpretaci (a vlivu existujících předsudků a porozumění na ni) vyhnout. Stejně jako Wittgenstein a Peirce, moderní hermeneutici (Gaddamer, Dithley a Heidegger) si uvědomili, že existujícím předpojatostem a není vyhnutí, a tak se snažili "\textit{do hermeneutického kruhu správně nastoupit}". Z problému se tak stala metoda, namísto vyhýbání se kruhu se začal kruh dělat tak, aby byl přínosný. 

Tento vztah celku a částí a jejich vliv na porozumění vnímám také jako zpětnovazební smyčku. V souladu s metodou věcnosti opakování by bylo žádoucí číst ten samý text několikrát dokola, aby bylo předporozumění textu, které bude mít vliv na interpretaci jeho částí, stále bližší a bližší textu samotnému. Každé přečtení by přineslo nový vhled na části textu, a každá nova interpretace části by posunula porozumění textu jako celku. 

Začít jinak, než se všemi omyly, které současný stav poznání ve dané disciplíně, nebo osobnostní fond jednotlivce, obsahuje, nejde. Ani v  kontrolních systémech to nejde jinak. Kontrolované zpětnovazební smyčky v nich slouží právě k opravě chyb a neočekávaných událostí, které při chodu systému mohou nastat. Proto se mi tento postup jeví jako optimální a chci jej zohlednit při práci tak, že budeme vycházet z existujících definic a koncepcí a pracovat s nimi.

O tuto metodu se chci pokusit v této práci. Zpětnovazební smyčka bude z počátku definována v kybernetickém slova smyslu. V rámci metodiky hermeneutického kruhu bude tato definice znovu a znovu navštěvována tak, jak budou do znalostního fondu práce přibývat nové informace, které nám umožní její definici rozšířit i pro použití v dalších systémech. Nakonec, díky pomyslnému vrcholu toho posouvání v pojednání o samotném hermeneutickém kruhu, metodě porozumění textu, bude možné aplikovat popisovanou metodu samu na sebe. Pokud dokáže tvořená metoda uspokojivě popsat samu sebe, bude možné podávaný teoretický systém považovat za konzistentní. 

\pagebreak


\section*{Rešerše}

Rešeršním záměrem bylo vyhledat oblasti a obory, které disponiují konceptuálním uchopením zpětnovazebních smyček. Podnětem pro rešerši bylo autorovo uvědomění si podobnosti mezi zpětnou vazbou realizovanou v elektronických obvodech (Schmittův spínač), Matoušovým efektem, autorovi známým ze scientometrie a metaforou hermeneutického kruhu z přednášek filozfie s profesorem Kolmanem.
Po zběžném ohledání v běžných vyhledávačích a na Wikipedii bylo zjištěno, že koncepce zpětnovazební smyčky pochází z kybernetiky a opravdu jej lze aplikovat univerzálně. Zpětně, v průběhu práce, byly některé z předpokládaných vazeb potvrzeny autory zkoumaných prací.

Postup rešerše byl následující. Nejprve proběho zběžné seznámení s konceptem zpětnovazební smyčky pomocí Wikipedie a článků, ze kterých čerpali její autoři. Následně byla vytyčena následující klíčová slova: \textit{zpětná vazba, zpětnovazební smyčka, feedback loop, feedback system, hermeneutika, hermeneutický kruh, hermeneutic circle, hermeneutics, matoušův efekt, matthew effect}. Pro úplnost byl proveden okrajový výzkum i s termíny \textit{loop, circularity, loopiness}. Autor přidal dle svého uvážení termín \textit{oroboros} pro rozšíření konceptu zpětnovazební smyčky do oblasti mystyčna, náboženství a lidové tradice, žité zkušenosti. Tento směr výzkumu ale byl zvolen jako nevyhovující pro tuto práci, jak je popsáno níže.

Rešerše byla provedena v citačních databázích Scopus a Web of Science, v databázi Google Scholar, v agregátoru elektronických informačních zdrojů UKAŽ a v databázích závěrečnách prací Theses.cz a Repozitáři závěrečných prací UK. Dále proběhla extenzivní rešerše na webových vyhledávacích enginech DuckDuckGo a Google. Dále byly pomocí aplikace ResearchRabbit prohledány citace vybraných základních děl, zejména knihy \textit{Cybernetics or Control and Communication in the Animal and the Machine} (\cite{wiener_cybernetics_2019}). Doplňující zdroje navíc byly dohledávány pomocí AI nástroje Elicit.org.

Úvodní rešerše probíhala především v únoru a březnu roku 2024, ale vzhledem k povaze práce pokračovala po celou dobu jejího vypracovávání, tedy až do července 2024. Výsledky hledání nebyly časově omezeny, pro případnou identifikaci zdrojů které zpětnou vazbu popisují před jejím vymezením v roce 1948.

Protože smyslem práce není přinést vyčerpávající přehled jednotlivých aplikací a oborů, v niž se dají zpětnovazební smyčky najít (ať už ty popisované kybernetikou nebo jinými obory), ale identifikovat konceptuální přístupy ke zpětnovazební smyčce, probíhala rešerše striktně kvalitativním způsobem, prozkoumáváním jednotlivých výsledků vyhledávání. Díky velkému množsatví výsledků byl kladen důraz především na shrnující a konceptuální zdroje než na studie popisující jednotlivé příklady. U takových zdrojů byly posléze prozkoumány jejich reference pro další potenciální rozšíření zkoumané koncepce či koncepcí.

V rešerši byla koncepce zpětnovazební smyčky identifikována v několika různých oblastech. 

První z nich je ta, ve které tato práce začíná a ze které si bere první intuici o tom, co zpětnovazební smyčky jsou (intuici především proto, že jak bude později zřejmé, exaktně zpětnovazební smyčku definovat není snadným úkolem, a jedním ze způsobů pro dosažení cíle práce je právě definici posouvat a překračovat). Jedná se o systém přírodních věd, tedy jakousi přírodní metavědu, která se začala formovat ve 20. století z mnoha různých oblastí. Jak bude popsáno níže, zakládala se především na pozorování, že mnohé matematické i formální zákony nejrůznějších přírodních věd jsou si velmi podobné, ze kterého bylo vyvozováno, že by mělo být možné stanovit jasný řád, jakým způsobem přírodní vědy fungují, jsou provozovány a zaznamenávány. 
Při úvodní rešerši byl tento pohled vyextrahován z následujících autorů: \cite{gleick_chaos_1998, wiener_cybernetics_2019, ashby_introduction_2015, astrom_feedback_2021, mindell_between_2002}. V práci je zastoupen navíc těmito autory: \cite{von_bertalanffy_outline_1950, strauss_scope_2002}.

Obory, které do této kategorie primárně spadají, se dají rozdělit na dvě kategorie: teoretické a aplikované

Teoretické obory mají více méně univerzální pravidla a zákony, kterými se řídí. Je to samozřejmě matematika, především ale chemie a fyzika. Systém zákonů, pravidel a vzorců těchto dvou věd byl tou hlavní inspirací pro snahu vyvinout podobné, když už ne exaktně tak alespoň statisticky platné, systémy a pravidla.

Aplikované obory zahrnují například biologii, mechaniku, elektroniku a nebo společenské vědy jako je sociologie či ekonomika. Patří sem také jeden z původních vhledů autora do teorie zpětnovazebních smyček, Matoušův efekt. Tyto více aplikované obory jsou právě těmi, kde můžeme najít nejvíce konkrétních příkladů koncepce zpětnovazební smyčky tak, jak ji kybernetika (potažmo obecná systémová teorie) popisuje. Některé z těchto příkladů budou použity i v této práci, protože se ale nezabýváme výčtem konkrétních zpětnovazebních smyček ale pohybujeme se na konceptuální a teoretické úrovni, nebude poskytnut jejich seznam, ani vyčerpávající, ani žádný jiný.

Literatura, která tyto obory při rešerši reprezentovala je následující: \cite{ramaprasad_definition_1983, rigney_matthew_2010, soares_review_2011, skraba_group_2003, carver_self-regulation_1998, favari_megaproject_2020}.

Druhou oblastí, které se bude tato práce týkat, je zpětnovazební smyčka ve filozofických systémech, zejména v hegeliánském \textit{kruhu kruhů}, pomocně například v peirceánské rekrzivní semióze. Tato zpětnovazební smyčka je reprezentována metaforou hermeneutického kruhu, tedy metaforou, která popisuje rekurzi, která doprovází porozumění. 

Nepřímo se jí týká i explicitně zmíněný koncept zpětné vazby v oboru pedagogiky, která popisuje část vztahu mezi učitelem a žákem. Standardně se zde míní zpětná vazba od učitele k žákům na základě jejich výkonů, ale samozřejmě se jedná i o zpětnou vazbu od žáků k učiteli, co se týče jeho výukových postupů. Jako zpětná vazba pro učitele v manažerském smyslu, jak ji definoval \cite{ramaprasad_definition_1983} tak mohou být brány například i známky žáků. Protože ale v tomto procesu vystupují dvě plně suverénní entity, nebudeme se jí v této práci zabývat. Je ale nutné ji zmínit, protože pro pokračování ve filozofických úvahách v této práci započatých nelze intersubjektivitu opomenout.

Metafora hermeneutického kruhu tak, jak ji podává profesor Kolman, je jak metodou tak výsledkem Hegelovy filozofie. Slouží analogicky ke kompletnějšímu. ale složitějšímu a méně srozumitelnému kruhu kruhů, jak jej popisuje sám Hegel, především ale jak jej přibližuje Howard P. Kainz \cite*{kainz_paradox_1988}.

Kolman a Hegel samozřejmě nejsou jediní, kdo hermeneutický kruh používají, hermeneutika sama má dlouhou tradici a metafora hermeneutického kruhu je známa již od dob svatého Augustýna (circa 400 n. l.). Ve své moderní podobě hermeneutický kruh reprezentuje vztah textu, jeho částí, jeho kontextu a čtenáře samotného. Za zakladatele moderní hermeneutiky je pokládán Friderich Scheleiermacher, úzce na něj navázal Wilhelm Dilthey. Teprve až Martin Heidegger popsal hermeneutický kruh v moderním slova smyslu. Jeho největším počinem pro tuto práci je ale ontologický obrat hermeneutiky (nebo hermeneutický obrat jeho ontologie). Rozšířil totiž pojem hermeneutiky za hranice prosté interpretace textu, jako interpretaci vlastního bytí-ve-světe, tedy jako kombinaci reflexe a sebe-reflexe (\cite{stocker_palgrave_2018}, s. 345). V tom lze rozpoznat hegeliánskou Ideu, jednotu mezi Myšlením a Bytím. Dalším významným hermeneutickým autorem je Heideggerův žák, Hans-Georg Gadamer. Své rozšíření Heideggerovy hermeneutické ontologie publikoval v knize Pravda a Metoda (Wahrheit und Methode, \cite*{gadamer_wahrheit_1975}). Ve své práci zdrůazňoval především roli a nutnost předsudků a že jediným způsobem, jak se s nimi vyrovnat, sebe-porozumění, včetně všech těchto předsudků. 

Ve filozofii Martina Heideggera a jeho žáka ale nehraje smyčkovitost/zpětnovazebnost takový prim jako ve fiolozofii Hegela. Jistě, jde o neukončený a opakující se proces, ale v Hegelově filozofii jde sebe-ustavující proces, který je sám svým výsledkem. Koncepce zpětnovazební smyčky, kdy je informace v systému přímo tvořena účinkem systému na informaci v něm je zde zřejmá. Z toho dvůodu bude hermeneutice v moderním pojetí věnována pouze zběžná pozornost a hlavním tématem části týkající se zpětnovazební smyčky za hranicemi matematizovatelných konceptů bude právě Hegelova Idea a systém tak, jak jsou vysvětlovány Kainzem (\cite*{kainz_paradox_1988}) a sebeutvářející rekurze Kolmanova.

Zpětnovazební smyčky byly identifikovány ještě v jedné oblasti. Jde o oblast lidské slovesnosti, mytična a náboženství-  Jedná se o oblast, která svým způsobem historizuje onu intersubjektivitu, která již byla zmíněna, a která zároveň úspěšně zdolává pokůsům o hlubší vědecké prozkoumání díky své prchavé povaze. Předevšěím z tohoto důvodu jí nebude v práci věnován prostor. Jedná se ale o velmi zajímavou a slibnou oblast pro další výzkum,. Je každopádně zřejmé, že se zpětnovazební smyčky vyskytují v mnoha kulturních a náboženskách schématech, ať už se jedná o koncept Samsary z buddhismu a hinduismu, o motiv znovuzrození a věčného života v křesťanství, nebo například o koncept Orobora, hada věčně požírajícího vlastní ocas, který se objevuje v mnoha různých kulturách. Z literatury tuto koncepci může zastoupit Mircea Eliade v knize Mýtus o věčném návratu (\cite{eliade_mytus_2003}), v širším kontextu informačního chování rozebírá vliv lidové slovesnosti, kultury a storytellingu \cite{mcdowell_storytelling_2021}.

\pagebreak

\section{Kybernetika a rozhodování, prvotní definice zpětnovazební smyčky}

\subsection{Čím se zabývá kybernetika}
Kybernetika je transoborová disciplína, která vznikla v půlce 20. století v americkém akademickém prostředí. Jejím záměrem je komplexně řešit problémy týkající se komunikace, řízení a statistických mechanik v systémech, ať už umělých či živých (\cite{wiener_cybernetics_2019}, s. 65-66). U jejího zrodu stál tým vědců složených z nejrůznějších oborů, matematici (Wiener, von Neumann, Pitts), konstruktéři výpočetních zařízení (Goldstine), fyziologové (Rosenblueth, McCulloch), psychologové (Klüver, Lewin)  či sociologové (Schneirla, Morgenstern).  Součástí týmu byl dokonce i jeden filozof, F. C. S. Northrup. 

Inspirováni posuny v kvantové mechanice, zejména Heisenbergovou formulací statistického modelu (\cite{heisenberg_uber_1925, waerden_sources_1968}), který dokázal smířit rozpor mezi speciálními teoriemi, která každá dokázala vysvětlit jeden specifický fenomén, který kvantovou teorii trápil, ale žalostně selhávala při konfrontacemi s fenomény ostatními, zvolili statistický matematický model jako odpovídající základ své teorie. 

Jako fundamentální problém svého nového oboru totiž vymezili "zprávu", kterou definovali jako \textit{diskrétní nebo spojitou sekvenci měřitelných událostí distibuovaných v čase - přesně to, co statistici nazývají časová řada} (\cite{wiener_cybernetics_2019}, s. 63). Tato zpráva je přenášena nějakým médiem, ať už je to mechanicky, elektronicky nebo biochemicky. Ve stejné době na podobných principech založil svůj matematický model komunikace i Claude Shannon. Jeho model se věnuje problematice signálů, kterými je zpráva kódována, kanálů, kterými je přenášena nebo například šumu, který do procesu komunikace vstupuje (\cite{shannon_mathematical_1998}).

Zatímco se informační teorie zabývá přenosem a kódováním zprávy (matematický model komunikace), kybernetika sleduje spíše pohyb zprávy v systému a její působení na chod a řízení systému (matematický model řízení a kontroly). Nezabývá se nutně konkrétní aplikací, ale funkčností systému a jeho chováním. Fundamentální otázkou kybernetiky tak není "\textit{co to je?}", ale "\textit{co to dělá?}" (\cite{ashby_introduction_2015}, s. 1) 


\subsection{Vymezení systému}

\subsubsection{Původ systémové teorie}

Koncept systému v dnešním pojetí se začal objevovat v 19. století, během průmyslové revoluce. S vymezením obecné systémové teorie přišel biolog Karl Ludwig von Bertalanffy v roce 1945 v článku \textit{K obecné systémové teorii. Listy pro německou filozofii} (orig. Zu einer allgemeinen Systemlehre, Blätter für deutsche Philosophie) (\cite*{bleicher_zu_1972}). Systém definuje jako "\textit{komplex prvků, které spolu interagují řazenými (nenáhodnými) způsoby}" (\cite{von_bertalanffy_general_1967}, s. 125). Přihlížejíce vývoji různých vědních oborů své doby, došel, stejně jako kybernetici (anebo proponenti takzvané \textit{teorie chaosu}), že přílišná specializace výzkumu je kontraproduktivní, a že existuje ucelený rámec, ve kterém lze, alespoň jisté typy výzkumu, konzistentně provádět. Vypozoroval především dvě skutečnosti. 

Zaprvé, že komplexní celky s mnoha provázanými částmi přestávají být redukovány na pouhé sumy těchto částí, a že přestává být obecný konsenzus na tom, že lze tyto části prozkoumat v izolaci, následně je poskládat zpět a získat dobrý obraz celku. Od biologických oborů přes \textit{gestalt} psychologii či ekonomiku až po filozofii (teorii kategorií, emergentní evoluce dialektický materialismus), bylo trendem vnímat potřebu komplexního pohledu či se o něj rovnou pokoušet. Stále více vědců přicházelo s tvrzením, že zaměření se na dynamiku těchto komplexů namísto na jejich jednotlivé části je základem pro moderní koncepci světa (\cite{wiener_cybernetics_2019, gleick_chaos_1998}). Tato souvislost je o to překvapivější, nakolik jsou tyto vývoje nezávislé na sobě, v disciplínách, které mají úplně odlišné znalostní báze a filozofické perspektivy. Dle von Bertalanffyho otevírají nové perspektivy jak ve vědě, tak v životě, ale zároveň přinášejí závažná rizika. (\cite{von_bertalanffy_outline_1950}, str. 135-137)

Zadruhé vypozoroval fakt, že mnoho zákonů, modelů a konceptů v naprosto rozdílných vědních oborech je formálně totožných, anebo izomorfních. Jako příklad uvádí různé diferenciální rovnice ve fyzice, které slouží k popisu naprosto odlišných, přesto matematicky totožných, skutečností. Také uvádí samotný koncept atomismu, realizován ve fyzice v samotných atomech, v mikroorganismech a buněčných strukturách v biologii nebo v lidských jedincích v ekonomii a sociologii. Identifikuje tři důvody pro tyto izomorfismy. (\cite{von_bertalanffy_outline_1950}, str. 137)

Prvním dva jsou si velmi podobné. Ač není problém vytvořit libovolné množství komplikovaných diferenciálních rovnic, je jen omezený počet jednoduchých rovnic, které jsou řešitelné, a které jsou tak preferovány pro popis různých fenoménů. Stejně tak i jazyk poskytuje jen omezený počet koncepcí a schémat, které je možné rozumně počnout, a tak budou podobně aplikována v mnoha různých odvětvích. V duchu Leibnizova \textit{žijeme v nejlepším z možných světů} nabízí k zamyšlení, že by tomu tak nemuselo být, pokud by byl svět natolik chaotický a jednotlivé fenomény natolik jedinečné, že by nebylo možné vykonstruovat jednoduchá, srozumitelná schémata v rámci našich omezených kognitivních schopností, nicméně naštěstí tomu tak prý není. (\cite{von_bertalanffy_outline_1950}, str. 138)

Třetí důvod pro izomorfii v konceptech a popisech je ten, kterému věnuje největší pozornost. Shledává, že existují určité třídy problémů, pro které se hodí určité typy zákonů a koncepcí. Z toho abstrahuje, že existují \textit{obecné systémové zákony}, které jsou platné pro libovolný systém daného typu, bez ohledu na konkrétní vlastnosti systému či jeho částí. Izomorfní zákony v odlišných oborech můžeme najít díky strukturální korespondence nebo logická homologie mezi systémy, které jsou naprosto rozdílné povahy. Proto je zapotřebí obecné systémové teorie, která zajistí obecnou superstrukturu vědy. Jako mnozí ostatní, i on se jal tento problém vymezit a definovat. Jedním z důležitých zákonů, které formuloval, je parabolický zákon, který je velmi podobný zpětnovazební smyčce, kterou definovali kybernetici. (\cite{von_bertalanffy_outline_1950}, str. 139-140)


\subsubsection{Záměr systémové teorie}

Závěrem, který z von Bertalanffyho pozorování implicitně vyplívá, ale explicitně jej nevysloví, je primát statistického funkčního modelu v systémové teorii. Ideál obecně platných zákonů ve vědě pochází z teoretické fyziky a chemie. I když ostatní vědecké domény, jako například biologie, mají jisté obecné koncepty, ke kterým je možné se univerzálně odkázat, neoplývají rigiditou a jasným metodologickým pozadím, jaké mají fyzikální a chemické zákony, zákony formulující takzvaný mechanistický pohled. Proto bylo dlouho vědeckým konsenzem, že pokud je třeba stanovit exaktní zákony pro jakékoli pole, je třeba jej redukovat na fyzikální a chemické veličiny. Už ale při pokusu stanovit exaktní fyzikálně-chemické skutečnosti jednoduché buňky je precizní přírodní věda, založena na exaktních zákonech, přehlcena množstvím proměnných a vazeb, které přesahují rámec té konkrétní buňky. Žádný popis buňky na úrovni atomů či molekul a fyzikálních vazeb mezi jimi, či chemických procesů, které mezi nimi probíhají, nedokázal popsat význam buňky v biologickém systému těl, kterých je esenciální součástí. Situace je samozřejmě o to horší v mnohem komplexnějších společenských systémech, které ani nelze jednoduše redukovat na fyzikálně-chemické události. Proto byl prevalentním pohledem té doby, že stanovit exaktní zákony pro tyto vědy jednoduše nelze. (\cite{von_bertalanffy_outline_1950}, str. 140-141)

Von Bertalanffy argumentuje, že i pro fyzikální koncepty je nutné provést dalekosáhlé úpravy a dokonce rozšíření, mají-li být použity v nových kontextech. Namísto mechanistické koncepce tak zavádí pojem \textit{strat skutečnosti}. Uvadí:  "\textit{Pokud není možné popsat všechny změny všech jednotlivých molekul plynu v Laplacově formuli, lze pomocí Boltzmannovy konstanty formulovat statistické pravidlo, které popisuje průměrný vektor chování mnoha jednotlivých molekul}" (\cite*{von_bertalanffy_outline_1950}, str. 141). Navrhuje vytvořit pro danou situaci systém, který není fyzikou, ale je stejné formy jako fyzika - matematický hypoteticko-deduktivní systém. Pokud by byly formulovány principy platné pro tyto entity "systémy", bylo by možné tuto proceduru aplikovat konzistentně. Fyzikální systémy by tak byly pouhou podkategorií, jednou z mnoha těchto systémových entit. Obecná systémová teorie by ale neměla být souborem známých diferenciálních rovnic a jejich řešení. V mnoha ostatních polích existují dobře definované problémy, které je dle von Bertalanffyho nutné generalizovat a popsat fyzikálním způsobem. Obecná systémová teorie by se měla stát holistickým hlídacím psem vědy, který na jedné straně zajistí, že nebude třeba činit multiplicitní objevy zákonů v různých disciplínách, a na straně druhé zajistí, že nebudou zákony slepě přenášeny na základě vnějších či náhodných podobností mezi vědními obory a objevy. Díky obecné systémové teorii by se věda měla stát kompletní a celistvou v tom nejrigidnějším slova smyslu, s exaktně formulovanými zákony a jasně vymezeným rámcem. Věda by se tak měla definitivně zbavit vágnosti a metafyziky definicí exaktního systému logicko-matematických zákonů. (\cite{von_bertalanffy_outline_1950}, str. 140-143)


\subsection{Zpětná vazba v kybernetice}

Zpětná vazba je jedním z centrálních problémů kybernetiky, dle Wienera dokonce něčím, co (\cite{wiener_cybernetics_2019}, s. 60). 
V teorii kontrolních systémů je již dlouho využívána, první článek, který se jí dle Wienera zabývá vyšel v roce 1868 (\cite{maxwell_governors_1868, wiener_cybernetics_2019}, s. 67). 

V rámci kybernetiky zpětnovazební smyčka obvykle zajišťuje sebekorekční mechanizmus systému. Princip jejího fungování jako kontrolního mechanismu systémů je následující. Výstup systému je použit jako kontrolní vstup pro jeho budoucí chování, jak v organismech, tak ve strojích. Příkladů je mnoho, od regulátoru parního stroje přes termostat ústředního topení až po moderní zdravotnické přístroje, například inzulinovou pumpu. Ve všech těchto systémech je zapotřebí, aby kontrolní element kontroloval určitý parametr a udržoval jej v určeném rozmezí. Například správně vyladěný termostat má nastavenou žádoucí teplotu, pokud je momentální teplota nižší, topení zapne a pokud je naopak vyšší, topení vypne. Špatně vyladěný termostat ale teplotu v příjemných mezích neudrží, a naopak bude široce oscilovat kolem ní. To samé se může stát i u dobře nastaveného termostatu, pokud například necháme otevřené okno. Termostat nastavený na udržování teploty v rámci zlomků stupňů Celsia začne při otevřeném okně zbytečně přetápět. Oproti tomu termostat průmyslového mrazáku bude na větší výkyvy teploty uzpůsoben a otevřené dveře jej z míry nevyvedou, ale zato nebude schopen udržovat teplotu v tak úzkých hranicích, jako je tomu žádoucí u termostatu v domácnosti. Vidíme, že je nutné mít parametry správně nastavené pro očekávané podmínky a požadovaný efekt, a že deviace od těchto podmínek zapříčiní nedosažení požadovaného efektu, a v krajním případě může způsobit divoké kolísání celého systému (\cite{wiener_cybernetics_2019}, str. 60, 131). 

Obecně zpětnovazební smyčka jako sebekorekční mechanismus nějčastěji působí PROTI směru, jakým v tu onu danou chvíli směřuje systém - aby byl zesílen vliv systému v případě, že parametr klesá pod určenou hladinu a naopak aby ubral na síle působení v případě, že je daná úroveň překračována. Jedná se proto o \textbf{negativní} zpětnovazební smyčku (\cite{wiener_cybernetics_2019}, str. 132). V systémech mohou být žádoucími i pozitivní zpětnovazební smyčky, tedy smyčky působící VE směru směřování systému. Jednoduchým příkladem pozitivní zpětnovazební smyčky je soustava mikrofonu a reproduktorů. Pokud je mikrofon umístěn tak, že snímá zvuk z reproduktorů, dochází k opakovanému zesilování signálu, který v systému je, a tím ke zvyšování hlasitosti za únosnou mez. Příkladem ze systémů, kde je pozitivní zpětnovazební smyčka žádoucí je hystereze v elektronických obvodech. Hystereze je obecná závislost systému na jeho předchozím stavu. V elektronických obvodech má podobu například právě pozitivní zpětnovazební smyčky u obvodů s operačními zesilovači. Jedním takovým je Schmittův spínač (\cite{schmitt_thermionic_1938}). Jedná se o klopný obvod s komparátorem, který slouží k převodu analogových signálů na digitální na základě hraničního bodu definovaného při konstrukci. Pozitivní zpětnovazební smyčka je zde zavedena tak, že je jeho výstup přiveden na neinvertující vstup operačního zesilovače. Slouží zde ke zvýšení odolnosti obvodu proti fluktuacím v signálu. Díky tomu, že se výstup operace sčítá s novým vstupem, je zapotřebí delšího signálu za danou hranicí pro překlopení obvodu do opačného stavu. Vzniká svého způsobu prodleva či setrvačnost signálu mezi vstupem a výstupem, a tím se zvyšuje odolnost proti kolísání vstupního signálu (\cite{otypka_schmittuv_nodate}).

Wiener ve své práci ukazuje, že je možné spočítat rozsahy, v jakých se vstupy systému a parametry komponentů zpětnovazební smyčku tvořící musí pohybovat, aby systém fungoval hladce tak, jak má. 

\subsection{První definice zpětnovazební smyčky}

Ač je zpětnovazební smyčka základním pojmem kybernetiky, ani sami kybernetici pro ni nemají jasnou a jednotnou definici (\cite{wiener_cybernetics_2019, ashby_introduction_2015}, str. 53-54). Spoléhají spíše na intuitivní pochopení, jak jej popsal Strauss (\cite*{strauss_scope_2002}), na příklady anebo na různá schémata a nákresy (\cite{wiener_cybernetics_2019, ashby_introduction_2015, albertos_perez_feedback_2010, astrom_feedback_2021}). Všichni se ale schodnou na tom, že je důležitá vzájemná provázanost mezi systémy nebo součástmi jednoho systému. Také panuje shoda na tom, že v rámci systému musí existovat uzavřená smyčka. 

Formalistická definice uzavřené smyčky v systému a vzájemného ovlivňování dvou identifikovaných částí (tedy \textit{kruhovitosti děje}) je intuitivně (intuitivisticky) poměrně pochopitelná. Postrádá ale potřebnou přesnost pro matematickou teorii a nelze na ní příliš trvat. Klasickou výtkou této definici je totiž to, že je-li aplikována plošně, lze zpětnou vazbu hledat i na místech, kde to příliš smysl nedává a kde tento koncept nepomáhá k pochopení ani k přesnému popisu toho, co se v systému odehrává. Jako příklad lze použít jednoduché kyvadlo, kdy by při aplikaci principu zpětnovazební smyčky existovala zpětná vazba mezi jeho hybností a pozicí. Uvažovat o kyvadle a soustavě rovnic, které jeho pohyb popisují, jako o kybernetickém systému samozřejmě možné je, ale pro řešení dané problematiky to nemá žádný přínos. Pokud bychom ale trvali na tom, že zpětná vazba v systému nutně musí být reprezentována nějakým médiem, cestou či spojením, kterým je realizována, naše teorie o zpětné vazbě by se stala chaotickou a zaplavenou nerelevantnostmi (\cite{ashby_introduction_2015}, str. 54). 

Ashby dále dokonce uvádí, že tento rozpor není vůbec důležité řešit. Jednotlivé zpětnovazební smyčky a jejich realizace má smysl řešit pouze u jednoduchých systémů. V případě složitějších systémů, čítajících více než dvě části ve vzájemné smyčce, vyčíslení a popis jednotlivých smyček stejně nemá výpovědní hodnotu o celém systému (\cite*{ashby_introduction_2015}, tamtéž). Jsme tedy zpět u vlastnosti systémů, kterou identifikoval von Bertalanffy, totiž že vztah mezi celkem a částmi je složitější, a že k popisu celku nestačí souhrn popisů jeho částí (\cite*{von_bertalanffy_outline_1950}). Jak ale podotknul Strauss (\cite*{strauss_scope_2002}, str. 173-174), koncepce vztahu celek-části má své podstatné limity, a je tak třeba se zamýšlet, zda-li opravdu lze pohlížet na systém jako komplexní celek jeho částí, anebo zda-li se nejedná o úplně novou entitu s novými, diametrálně odlišnými vlastnostmi a principy a jestli se dá stále říci, že jsou jednotlivé zpětnovazební smyčky částmi systému.

Jako modelová definice poslouží definice Åströma a Murrayho: \textit{zpětná vazba je, když jsou dva (a více) systémy propojeny tak, že každý ovlivňuje ten další a že tedy je jejich dynamika (změna stavu v čase) silně propojena} (coupled, párována) (\cite*{astrom_feedback_2021}, str. 1-1 (13)). Její předností je to, že zpětná vazba nemusí být explicitně realizována, ale je kladen důraz na vzájemně propojenou dynamiku systémů. Jednotlivé systémy je možné interpretovat také jako komponenty v rámci jednoho systému.

Definici zpětné vazby nabízí také Norbert Wiener ve své pozdější knize \textit{The Human Use of Human Beings}: \textit{zpětná vazba je metodou řízení systému navracením výsledků jeho minulé činnosti zpět do něj. Pokud jsou tyto výsdledky použity jako pouhá numerická data pro ... regulaci systému, máme jedoduchou vazbu inženýrů řídících systémů. Pokud ale je ale informace působící opačným směrem než činnost má schopnost měnit obecnou metodu a vzorech (algoritmus) činnosti, máme proces kterému můžeme dost dobře říkat učení} (1954; \cite{wiener_human_1989}, s. 61). Tato definice zpětné vazby tvrdě naráží na univerzalismus kybernetiky. Wiener s ní rozšiřuje své ztotožnění systémů umělých se systémy organickými a vysvětluje jí "učení". Nemluví při tom jenom o učení lidském, ale přirozeně na něj metaforicky navazuje a rozšiřuje tento pojem do všech systémů, o kterých má kybernetika vypovídat. Problémem této metafory je ale to, že kybernetika a informační teorie jsou speciálními případy statistiky nebo teorie časové řady, jak ve svých editorialech časopisu IEEE Transactions on Information Theory uvedli jak Claude Shannon, tak Norbert Wiener (\cite{shannon_bandwagon_1956, wiener_what_1956}). Wiener v tom svém sice je, narozdíl od Shannona, proponentem aplikace statistické teorie v co nejširším možném okruhu (Shannon by naopak upřednostnil, aby lidé jeho informační teorii brali přísně jako statistický model komunikace), nicméně o lidském učení se s jistotou nejde říci, že se jedná o proces založený na statistice. Docela jistě zde tedy svou teorii rozšířil na tuto oblast neprávem. 


\subsection{Kybernetika jako model živých organismů}

Protože je kybernetika ve své podstatě abstrakcí a nenahlíží na partikularity systémů, ale táže se po jejich obecných a společných rysech, je jenom logické, že vznáší nárok na modelování systémů řízení a kontroly ve všech systémech, od umělých, lidsky vytvořených přes parametricky se generující až po ty přírodní, jak v jednotlivých organismech tak v jejich komplexních celcích. Tuto vlastnost připisoval kybernetice Norbert Wiener už od samého počátku, kdy v průlomové knize \textit{Cybernetics, or Control and Communication in the Animal and the Machine} (1948, \cite{wiener_cybernetics_2019}) hned v úvodu přirovnává kanon, snažící se odhadnout budoucí pozici letadla pro palbu na něj k ruce snažící se zvednout tužku ze stolu. V obou případech se podle něj jedná o koordinaci pozorování, výkonu vlastního pohybu a korekce tohoto pohybu dle pozorování. Jako příklad nedostatečné zpětné vazby organismu uvádí ataxii při \textit{tabes dorsalis}, kdy je kinstetický smysl poškozen či zničen. Díky doktoru Rosenbluethovi byl schopen schopen najít i protipříklad, totiž zpětné vazby příliš citlivé, kdy pacient nedokáže úměrně kontrolovat pohyby ruky a kmitá stále více kolem požadované polohy. Tato podobnost je pro Wienera dostačujícím (a nejdůležitějším) důkazem toho, že jak mechanické, uměle sestrojené systémy, tak organické, přírodní, vykazují ty samé charakteristiky (\cite{wiener_cybernetics_2019}, s. 11-13). 

Další z velkých inspirací pro tažení paralely mezi (konkrétně) lidským nervovým systémem a strojem byla diplomová práce Clauda Shannona, která se zabývala teorií relé spínacích obvodů (\cite*{shannon_symbolic_1938}). Je kanonicky známá jako jedna z nejlepších diplomových prací století. Ve skupině kybernetiků inspirovala Waltera Pittse, který se sám zabýval matematickou logikou, pro popis systémů synapsí nervových vláken. Shannonovou prací byl nadšen, a dle Wienerových slov "se jim stalo zřejmým, že ultra-rapidní výpočetní zařízení, založená na kaskádových spínacích zařízeních, musí reprezentovat téměř ideální model pro problematiku nervového systému." V té době byl neurofyziologii rozšířený koncensus na tom, že synapse fungují právě jako spínače, že je synapse buď aktivní, nebo ne (\cite{freedman_synapsesummary_1950, mcculloch_upper_1952, palay_synapses_1956}). Již v 80. letech se ale objevily důkazy pro to, že je dění na synapsích mnohem složitější, a že její modelování pomocí prostého vypnuto/zapnuto naprosto není na místě (\cite{pitman_versatile_1984}). Pozdější kybernetika se s tím vyrovnávala zapojením \textit{fuzzy logiky} (\cite{seising_cybernetics_2010}), to sebou samozřejmě přineslo vlastní problémy a není podstatné pro tuto práci.

Méně prozaický důvod pro hledání podobností až do míry ztotožnění základních funkcionálních mechanismů v kybernetice nachází David A. Mindell. Kybernetický výzkum, jakkoli jej Wiener prezentuje jako především plod éry přespecializovaných vědních oborů a čisté intelektuální snahy o to překonat překážky, které byly stále více patrné v jednotlivých oborech i mezi nimi, nevznikal na čistě akademické půdě. Koneckonců i Wiener začíná \textit{Cybernetics, or Control and Communication in the  Animal and the Machine} popisem své práce na zaměřovacích systémech protiletadlových zbraní během druhé světové války. Krom systému, který by pomáhal předpovídat polohu letadla z jeho dosavadní trajektorie, jak je uvedeno výše, byl pro Wienera i ostatní na podobných projektech pracujících důležitý problém lidského operátora onoho systému. Plně autonomní systémy jsou záležitostí posledních let, a tak za druhé světové války byl kladen především důraz na systémy podpory pro lidského operátora. Toto rozhraní člověka a stroje dalo vyvstat problému reprezentace jak technologických událostí (elektrických či mechanických) pro člověka systém řídící, tak lidských motorických úkonů, které měl systém rozpoznat a správných způsobem podpořit. Wiener tak zdaleka nebyl jediný na podobných projektech pracující, NDRC, Národní Rada pro Obranný Výzkum (National Defence Research Committee) měla jak projekty, jako byl Wienerův, akomodující lidský kontrolní vstup do technického systému, tak projekty zaměřeny na výzkum nejlepších taktilních možností pro ovládání systéml. Mindell tak naznačuje, že základním důvodem, proč kybernetici pokládali organické a mechanické systémy za funkčně srovnatelné či dokonce totožné byl fakt, že bylo třeba tyto domény spojit a bylo obecným étosem na pracovišti pracovat s nimi jako s volně přeložitelnými jeden do druhého (\cite{mindell_between_2002}, s. 276-288).

Kybernetika se tak dopouští jakéhosi "obráceného antropomorfismu". Antropomorfismus je chybné přisouzení lidských kvalit nelidskýcm činitelům, to co kybernetika dělá je problém stejného charakteru, jen opačným směrem. Přisuzování či "rozpoznávání" nelidských kvalit v lidech se dá považovat za velmi specifický případ dehumanizace, ačkoli se tento pojem obvykle používá v úplně jiném kontextu. Ve světě po Darwinowi a jeho teorii to není ojedinělé, velmi výraznou skupinou jsou "univerzální darwinisté", například Richard Dawkins a Daniel Dennett. 


\subsection{Kybernetika v komplexních společenských systémech - Matoušův zákon}


\pagebreak

\section{Hermeneutický kruh, porozumění a endocept}

\subsection{Počátky hermeneutiky a endocept}

Jak již bylo krátce shrnuto, hermeneutika má své počátky již v Antice a středověké scholastice, jakožto umění rozboru a porozumění kanonických textů. Slovo hermeneutika se ale objevuje až v 18. století a ve své moderní formě je brána jako nauka o porozumění a interpretaci obecně. Oba již zmínění zakladatelé moderní hermeneutiky, Friedrich Schleiermacher a Wilhelm Dithley zastávali myšlenku, že se, pokud je brán dostatečný ohled na historický kontext a osobnost autora, lze dobrat "pravého" významu textu tak, jak byl míněn (\cite{stocker_palgrave_2018}, str. 342). Schleiermacher tyto dva ohledy nazývá lingvistický a psychologický. Lingvistický ohled počíná význam slov v takové podobě, v jaké je autor chtěl použít ve svém prostředí a době, \textit{v úplnosti jazyka}. Psychologický ohled pak bere v potaz individualitu a návyky autora, snaží se porozumět každému výrazu \textit{jako skutečnosti myslitele} (\cite{schleiermacher_hermeneutics_1998}, str. 8).

Schleiermacher samozřejmě dbá na strukturu hermeneutického kruhu. Ta bude dopodrobna popsána níže, pro Schleiermachera ale reprezentuje vztah celku textu a jeho částí. Je důležité podotknout, že celkem textu míní nejen celý text, ale i jeho společenský, historický a kulturní kontext jakožto i individuální kontext autorův, jak osobní, tak jeho celého díla. Každý jednotlivý text tento kontext zároveň potřebuje a zároveň sám utváří. Čtením a důkladným přístupem k jednotlivým textům se čtenář pohybuje k většímu a většímu porozumění. Pro Schleiermachera je cílem porozumění lidstvu jako celku - každý jednotlivec je nutnou součástí společnosti, která jej zároveň utváří, a tak poskytuje unikátní perspektivu na jednotu lidské existence. Hermeneutický kruh je pohyb mezi konkrétním a obecným v našem procesu porozumění lidstva a rozšíření žité zkušenosti (\cite{schleiermacher_hermeneutics_1977}, s. 195-214). Protože je jazyk i individuace nekonečná, žádné porozumění nemůže být úplné (\cite{schleiermacher_hermeneutics_1998}, str. 11). 

Schleiermacher i Dithley se domnívají, že vyjádření je pouze externí stránkou myšlenky a že interpreter se snaží rekonstruovat psychickou realitu, která je vyjádřením vyjadřována (\cite{schleiermacher_hermeneutics_1998, dilthey_rise_1972}). Dithley vidí v interpretaci textu model pro metodologickou sebe-reflexi \textit{humanistických věd} (\cite{dilthey_rise_1972}). Tvrdí, že humanistické vědy jsou založeny na triadickém vztahu žité zkušenosti, vyjádření a porozumění (\cite{dilthey_wilhelm_2021}, str. 109). Co se týče výzkumu individuace, obrací ji oproti Schleiermacherovi opačným směrem a namísto konkrétních skutečností autora se táže po tom, co vypovídají o lidské zkušenosti obecně, o věcech všem lidem společným (\cite{stocker_palgrave_2018}). 

Schleiermacher a Dithley se zabývali především epistemologickám aspektem hermeneutiky, předpokládali, že je možné dobrat se původního, zamýšleného výrazu a jejich cílem bylo zjistit \textit{jak} se jej dobrat. Ve 20. století Martin Heidegger a Hans-Georg Gadamer ale označili porozumění ne za jeden z kognitivních úkonů člověka, ale za centrální způsob lidské existence, bytí-ve-světě, \textit{Pobytu (Dasein)}. Tím způsobil ještě jeden posun individuace; už to není autor, kdo je tou subjektivitou, která dává textu jeho původní význam. Autor je zahrnut v historickém a společenském kontextu. Tou subjektivitou, která vnímá je samotný vnímající. Bytí je totiž vždy mým vlastním, a tak samozřejmě že lze zohlednit autorův psychologický stav, ale ten je pro interpretanta stejně externí jako historický nebo společenský kontext díla. Co zůstává naprosto unikátní a neopakovatelné je osobní kontext toho, který vnímá (\cite{petricek_uvod_1992, heidegger_byti_2002}). 

Informační věda pro tento unikátní osobní kontext užívá termín endocept. Jedná se o organizovaný souhrn všech předešlých prožitků, percepcí, vzpomínek a vjemů. Tyto nejsou zvědomované, ale mají stálý, nepřímý vliv na mozkovou činnost. Endocept ani žádnou z jeho konstitutivních částí nelze vyjádřit jako takovou [konstitutivní část], ani není pociťován jako emoce (ač s sebou nese emoční složku také). Všechny nově přijaté informace jsou do endoceptu zařazeny, a stejně jako endocept ovlivňuje příjem informací, informace přijaté zase proměňují endocept (\cite{cejpek_informace_2006, arieti_creativity_1976}). Lze tedy říci, že \textit{endocept je systémem, jehož výsledek je zároveň jeho metodou}. Arieti také tvrdí, že je možné jej pokládat za \textit{dispozici} k výkonu kognitivních funkcí (\cite{arieti_creativity_1976}, s. 55).

Endocept jednotlivce nelze popsat ani pomocí metaforického vyjádření, ani pomocí abstraktních termínů. Metaforické vyjádření je nicneříkající proto, že pro to, aby fungovalo, bylo by nutné již vědět, čím ten konkrétní endocept je. Metafora nese svou přidanou informační hodnotu pouze potud, dokud je zřejmý rozdíl mezi popisovaným a metaforickým. Všeobecnými pojmy konkrétní endocept popsat nelze, protože by z oné unikátní jednotliviny, kterou je, učinily opět něco obecného. O endoceptu nelze tedy říct \textit{co} je, nelze určit jeho podstatu, stejně tak jako nelze určit podstatu žádného člověka jinak než jako podstatu člověka, tedy \textit{že jest [existující]} (případně že byl, to ale není podstatné pro tento směr výkladu). Lze se tázat pouze \textit{jak} jest, tázat se po způsobu existence (\cite{petricek_uvod_1992}, str. 67-69). Protože se člověk může tázat pouze po způsobu své existence, ne po jejím původu, je člověk jsoucnem, kterému v jeho bytí jde o toto jeho bytí (Dasein) (\cite{heidegger_byti_2002}, str. 170).


\subsection{Ontologický převrat}

Uchopení porozumění a interpretace jako centrálního modu bytí lidských bytostí zpochybnilo tradiční představu o vztahu subjektu a objektu, kdy poznávající subjekt stojí oproti neměnnému poznatelnému objektu. Namísto vztahu blížení se úplné pravdě přirozeného světa představil ontologický zvrat vztah subjektu a objektu jako dynamický a měnící se vztah člověka a poznávaného světa, kterého je člověk sám zároveň součástí, a ve kterém si (kriticky!) sjednává svou činností význam. Rozumění světu na úrovni základního bodu bytí pak znamená být si vědom svých možností, vztahování se k objektům mi zjevuje, k čemu mi mohou sloužit a jak je mohu použít (\cite{petricek_uvod_1992, heidegger_byti_2002}, str. 170-171).  Zároveň to znamená, že základním predikátem lidského \textit{pobytu} není jen existence, ale především možnost. \textit{Pobyt je vždy tím, čím býti může, tak, jak je v jeho možnostech. Možnost jako existenciální mod ale neznačí potenci, "moci být" ve smyslu libovolnosti volby. Pobyt se vždy již v určitých možnostech nalézá, některé naopak zavrhl, chápe se možností a jiné míjí. To znamená, že pobyt je sobě samému vydané bytí možností. Rozumění pak není vědomím o nevyskytujícím se, o tom, co může být. Pobyt vždy již rozumí, případně nerozumí, že může tak či onak být} (\cite{heidegger_byti_2002}, s. 171). Rozumění je tím chápáno ne jako pouhá znalost předmětů, které mne obklopují, ale především jako schopnost žít a navigovat ve světe, ve kterém se nacházíme.

Protože je porozumění pro Heideggera schopnost být ve světě, je pro něj spojením porozuměním sama sebe a porozumění světu okolo. Jeden nemůže vědět, jak on sám může navigovat svět, pokud nerozumí sám sobě stejně tak, jako pokud nerozumí světu. Tím se Heideggerovo sebe-porozumění dostává do ostrého kontrastu se sebe-porozuměním Descarta a Kanta, kteří vnímají jedince (subjekt) jako postaveného do ostrého kontrastu se světem (objektem) (\cite{guignon_heidegger_1993}, str. 176-177). V jejich filozofii je sebe-porozumění introspekcí, něčím, co nevyžaduje externí svět a co probíhá v jiném modu než porozumění "objektivnímu" světu (posun od sebe-porozumění k porozumění takového charakteru je dobře patrný v Descartovo Meditacích, kdy se od nejhlubší introspekce vyvolanou metodickou skepsí dostává až k transcendenci objektivního světa mimo subjekt, k Bohu). Porozumění světu a sebe-porozumění tak je pro Heideggera identické. Hermeneutický kruh metaforicky popisuje ontolgickou strukturu , ve které je tento dynamický, neustálý proces vykonáván (\cite{gadamer_wahrheit_1975}).

#TODO možná napsat a následovat tu genezi hermeneutiky jako intepretace z tý hhandbook

\subsection{Sebe-relfexe a identita subjektu a objektu}

Rozdělení subjekt-objekt totiž není standardním paradigmatem existence člověka, ač je velmi často bráno za základní a "objektivně" platné - již zde je patrný malý paradox kruhovité intuice. V některých společnostech je stále mnohem méně patrné než ve společnosti západní, a i u dětí v západní společnosti je zřejmé, že začínají svět a okolí vnímat tímto způsobem jen postupně, osvojováním během růstu (\cite{kainz_paradox_1988}, s. 22-23). Trvání na něm umožňuje tradiční (formální) logice vůbec fungovat, zavedením "objektivní" reality založené na faktech a logické inferenci, reality oddělené od vztahu konkrétního individua s ní. Pro takové fungování je samozřejmě zapotřebí oddělit všechnu interpretační činnost od externích skutečností. To na oplátku vyžaduje pokládat rozdíl  subjekt-objekt za původní vztah světa a člověka. 

Pro takhle silné oddělení je zapotřebí silně vymezené negace. Aby objekty mohly být takto naprosto odlišné od nás, subjektů, je třeba aby fungovala absolutní negace, a aby jejím výsledkem bylo absolutní nic (\cite{kainz_paradox_1988}, str. 24). To odstraňuje mnoho nejednoznačností a umožňuje nám vůbec o světě mluvit, kdybychom jej se sebou neustále ztotožňovali tak by to bylo možné jen těžko (odpovědí na tento problém s největší pravděpodobností bude ležet v identitě nalezené v intersubjektivitě, to ale zde není tématem). na druhou stranu se ale \textit{všichni shodují, že absolutní nicota je myšlenkou naprosto nesrozumitelnou} (\cite{kainz_paradox_1988}, str. 24). I samotný požadavek tvrdého rozdělení mezi subjektem a objektem je zčásti paradoxní. Začneme-li se tázat, kde se přesně hranice mezi subjektem a objektem nachází, setkáme se s mnoha protichůdnými odpovědmi, ze kterých žádná není bezezbytku definitivní (\cite{kainz_paradox_1988}. str. 25). 

Díky tomuto požadavku na striktní rozdělení bez pevného základu se pro běžný jazyk a logiku, které na rozdělení subjekt-objekt zásadním způsobem spoléhají, ukazuje sebe-referencialita spojena se sebe-reflexí jako vážný problém. Základním předpokladem pro logiku přitom podle Hegela (iterováno Kainzem) není rozdělení subjekt-objekt, ale vědomí v obecnějším slova smyslu, jak popisuje ve Fenomenologii ducha, která je celá reflexí vědomí o své znalosti vědomí, tedy analýza sebe-vědomí sebou samým (\cite{kainz_paradox_1988, hegel_fenomenologie_2019}). Rozdílnost mezi subjektem a objektem je jedním z prožitků vědomí, ovšem zkušenost sebe-vědomí je pro vědomí stejně zásadní jako tato diference. Zkušenost sebe-vědomí ovšem sama o sobě přináší paradox(y), které jsou ve mezích běžné logiky neřešitelné - pramenící z toho, co již bylo ukázáno u Heideggera - že při zkušenost sebe-vědomí, sebe-reflexe, subjekt a objekt nutně splývají. Že subjekt nahlédne sám sebe jako objekt, která je předmětem vlastního zájmu, anebo obráceně, že určitému objektu ve světě se podaří subjektivně uchopit sebe sama (\cite{kainz_paradox_1988}, str. 27).


\subsubsection{Paradoxita sebe-vědomí}

Sebe-vědomí je v tomto sebe-reflexivním nahlížení v neustálém pohybu, pohybu druhého řádu, který smiřuje pojem neustálého pohybu tak jak by si jej představila fyzika (např. Brownův pohyb) a zároveň statiky a konstanty tohoto stavu, setrvávání v něm. Tento pohyb2 je sám stejným smiřováním dalších zjevných paradoxů do stavu překlenujícího jejich výlučnost na poli klasické logiky a naivního porozumění jazyku (stejným typem naivního porozumění jazyka je neporozumění metafoře - je-li řečeno "Horáček je prase", je samozřejmě každému jasné, že Horáček ve skutečnosti prase není; přesto tato věta není pouhým nepravdivým vyjádřením, za jaké by jej označila formální logika, protože poskytuje hlubší vhled sahající dále než za prostou identitu či diferenci) (\cite{kainz_paradox_1988}; Kolman 2024). 

V tomto pohybu, ve kterém subjekt a objekt splývají, se sebe-vědomí pohybuje v neustálé transcendenci která pramení z imanentní povahy úkonu sebe-nazření. Vědomí, které se rozdělí na vědomí nazírající a nazírané, které je ale samozřejmě stále jedním sebe-vědomím (další paradox, modelově hegeliánský paradox identity identity a diference), v tomto pohybu ve snaze nazřít samo sebe před sebou neustále uniká pohybem, který vyvěrá z něj samého. Aby mohlo sebe samo nazřít, musí ze sebe vystoupit. Stejně ale jako člověk, který se pokouší vyskočit, potřebuje pro tento úkon pod sebou pevnou půdu, nemůže sebe-vědomí od sebe ukročit dříve, než se dokáže uchopit a tím ustanovit pevný bod, oproti kterému tento úkrok vykoná (\cite{kainz_paradox_1988}).   

Sebe-reflexivní pohybu sebe-vědomí má ještě dvě paradoxní charakteristiky, velmi podobné těm v kybernetických zpětnovazebních smyčkách. Stejně jako ve zpětnovazebním systému, nelze dost dobře určit, co bylo dříve (\cite{astrom_feedback_2021}, str. 1-1; \cite{kainz_paradox_1988}, str. 27): sebe-vědomí, které nazírání provádí, nebo objektifikované sebe-vědomí, na které je nazíráno? Stejně tak je těžké určit hranici mezi bytím a negací. V kybernetickém systému negativní kontrolní zpětnovazební smyčky smyčka vždy působí proti směřování celého systému pro zachování ekvilibria. Pracuje jak proti vychýlení externími faktory, tak proti vychýlení vlastním působením, je měřítkem, které zároveň neustále hrozí systému jeho zhroucením svým vlastním působením, ale protože je oním měřítkem které měří samo sobě jako součásti systému, zároveň tomuto zhroucení sama zabraňuje. Při reflexivním sebe-nahlížení se sebe-vědomí dostává zároveň na hranici negace a vlastního zhroucení, ve snaze vyhnout se omezení (byť samo sebou). Zároveň je ale samo základním měřítkem, pevným bodem, od kterého se všechno, co je negací vyčleňované či vydefinované, diferencuje. 

Při sledování tohoto \textit{dialektického} pohybu je třeba být opatrný a neuspěchávat závěry, případně je rovnou nechávat na speciálních disciplínách (jako například kvantová mechanika, kde je provázanost našich metod, možností a zařízení s tím, co je pozorováno formulována explicitně v Heisenbergově principu neurčitosti). Tyto přeměny, které je možné při dialektickém pohybu sledovat, jsou rozpoznatelné pouze při hluboké sebe-vědomé reflexi, navíc jsou to primárně \textit{transmutace} druhého řádu - změny na úrovni konceptuálního uchopení, které jsou sebe-reflexí přineseny přímo před naše zraky (\cite{kainz_paradox_1988}, str. 30).


\subsection{Hegeliánská dialektika}





\subsection{Systematizace problematiky subjekt-objekt v Hegelově filozofii}




\subsection{Kruhovitost bytí - metafora hermeneutického kruhu}





\section{Jak dopadla feedback loop}





\section{Syntéza a sjednocení}





\section{Závěr a zhodnocení}


\newpage

\printbibliography[heading=bibintoc, title={Bibliografie}]

\end{document}